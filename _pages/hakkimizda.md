---
ID: 9208
post_title: Hakkımızda
author: Oral ÜNAL
post_excerpt: ""
layout: page
permalink: https://www.trkodlama.com/hakkimizda
published: true
post_date: 2017-02-18 06:45:14
---
Hey! Aslında hakkımızda başlığı biraz hatalı oldu. Hakkımda desem daha doğru olurdu. Kısaca kendimden bahsetmek istiyorum. Ben <em><strong>Oral ÜNAL</strong></em>. 10 yılı aşkın bir süredir web geliştirme ile uğraşıyorum.

TR Kodlama'yı lise 3'e giderken çalışmalarımda faydalanabileceğim kendime ait bir kütüphane bulunması amacıyla Şubat 2009 yılında açtım. O dönem programlama dan ziyade haber paylaşımı yapıyordum fakat daha sonra haberleri kaldırdım. Çıkış noktama aykırı bir durumdu çünkü.

O gün bugündür düzenli olarak Türkiye'deki geliştiricilerin ihtiyaç duyabilecekleri hazır kütüphaneler oluşturuyorum.

Türkiye'de bu işlerin pek tutmadığının farkındayım. Kendimden örnek vermem gerekirse araştırma vs. yaparken ingilizce terimler kullanıp ingilizce araştırmalar yapıyorum. Bu nedenle tercih edilen veya çok fazla ziyaret alan bir platform olamadım bir türlü. Fakat bu şekilde bir kaygımda olmadı hiç bir zaman.

Var olduğum sürece TR Kodlama olacak ve hizmet vermeye devam edecek.

Kısaca öz geçmişimi de paylaşmak istiyorum:

Adım Oral ÜNAL. Nisan 1992 yılında Antalya'da doğdum. İlk okul eğitimimi Kılıçarslan İlköğretim Okulu'nda okudum. Daha sonra orta okuluma Özel İzmir Türk Koleji'nde devam ettim. Liseyi yine İzmir'de Bornova Cem Bakioğlu Anadolu Lisesi'nde tamamladım.

Üniversite hayatıma 2010 yılında Eskişehir Osmangazi Üniversitesi'nde başladım. Matematik ve Bilgisayar Bilimleri öğrencisiydim fakat çok parlak bir öğrenci olduğum söylenemezdi. Gerek bölümün zevksiz gelmesi gerekse benim biraz daha iş hayatına olan hevesimden dolayı başarıyı yakalayamayacağımı farkedip bıraktım ve 2014 yılında Karabük Üniversitesi Elektrik-Elektronik Mühendisliği bölümüne geçtim. Şu anda halen burada okumaktayım.

Bir çok projede yer aldım. Özellikle Magento E-Ticaret sistemi ile ilgili sayısız kuruluşa hizmet verdim. İnanın kimler olduğunu bile hatırlamıyorum. Bazen bilgi almak amacıyla aradıklarında "Ben mi yapmıştım?" diyerek şaşırıyorum. Magento'nun yanı sıra WordPress ile de uzun süredir haşır neşir olmuş durumdayım.

Ayrıca web tabanlı muhasebe, proje takip, müşteri yönetimi, iş yönetimi ve bot yazılımları projelerinde bulundum. Aktif olarak çalışıyorum. Bu nedenle ihtiyaçlarınıza yanıt vermekte çok zorlanıyorum.

Aile şirketimiz olan Entegreci Elektronik'in kurucusuyum ve gelecekte de burada devam etmek istiyorum. Elimden geldiğince kısa ve öz bir şekilde kendimi anlatmaya çalıştım.

Değerli vaktinizi ayırıp okuduğunuz için teşekkür ederim.

<em>Saygı ve Sevgilerimle,
Oral ÜNAL - 18 Şubat 2017</em>