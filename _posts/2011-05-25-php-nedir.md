---
ID: 5762
post_title: PHP Nedir?
author: Oral ÜNAL
post_excerpt: ""
layout: post
permalink: >
  https://www.trkodlama.com/makaleler/php-nedir-5762.html
published: true
post_date: 2011-05-25 12:34:15
---
PHP (açılımı PHP: Hypertext Preprocessor) geniş bir kitle tarafından kullanılan, özellikle sanal yöreler üzerinde geliştirme için tasarlanmış HTML içine gömülebilen bir betik dilidir.

Tamam da, bu tam olarak ne anlama gelmektedir? Bir örnek:

<h6>Örnek 1 - Başlangıç olarak bir örnek</h6>

<pre class="lang:php decode:1 " >&amp;lt;!DOCTYPE HTML PUBLIC &amp;quot;-//W3C//DTD HTML 4.01 Transitional//EN&amp;quot;
    &amp;quot;http://www.w3.org/TR/html4/loose.dtd&amp;quot;&amp;gt;
&amp;lt;html&amp;gt;
    &amp;lt;head&amp;gt;
        &amp;lt;title&amp;gt;&Ouml;rnek&amp;lt;/title&amp;gt;
    &amp;lt;/head&amp;gt;
    &amp;lt;body&amp;gt;

        &amp;lt;?php
            echo &amp;quot;Merhaba, ben bir PHP betiğiyim!&amp;quot;;
        ?&amp;gt;

    &amp;lt;/body&amp;gt;
&amp;lt;/html&amp;gt;</pre>

Bir PHP betiğinin Perl ya da C gibi dillerden ne kadar farklı bir yapıda olduğuna dikkat edin. HTML kodu oluşturmak için bir sürü kod yazacağınıza, istediğiniz işi yapan bir PHP kodu yazıp onu HTML kodunun içine gömüyorsunuz (bu örnekte, yapılan iş ekrana yazı yazmak). PHP kodu <a href="http://www.trkodlama.com/makaleler/htmlden-kacmak-5764.html"><!--?php ve ?--> özel başlangıç ve bitiş etiketleri</a> arasına yazılır. Bu etiketler "PHP kipine" rahatlıkla girip çıkabilmenizi sağlarlar.

PHP'yi Javascript gibi kullanıcı tarafında çalışan dillerden ayıran, sunucu tarafında çalıştırılıyor olmasıdır. Yukardaki örnekteki kodu kendi sunucunuzda çalıştırırsanız, sitenize bağlanan kullanıcılar kodu göremeyecekler ve müdahale edemeyecekler, yalnızca sonucu görebileceklerdir. Dilerseniz HTTP sunucunuzu bütün HTML dosyalarınızı PHP dosyası olarak görüp işleyecek hale bile getirebilirsiniz. Buna rağmen kullanıcılar sizin gerçekte sunucu taraflı bir uygulama kullandığınızı fark edemeyebilirler.

PHP kullanmanın en güzel yanlarından biri, yeni kullanıcılar için öğreniminin oldukça kolay olması ve aynı zamanda profesyonel kullanıcılar için ileri seviyede özellikler içermesidir. PHP'nin uzun özellikler listesini okumaktan korkmayın. Kısa sürede PHP ile programlamaya başlayabilir ve birkaç saat içersinde basit programlar yazmaya başlayabilirsiniz.

PHP'nin gelişimi sunucu-taraflı programlamaya odaklanmışsa da, çok daha fazlasını yapmanıza olanak tanıyan araçlara da sahiptir. <a href="http://www.trkodlama.com/makaleler/php-neler-yapabilir-5768.html">PHP neler yapabilir?</a> bölümünde bu araçlar hakkında daha fazla bilgiye ulaşabilirsiniz. Eğer yalnızca site programlama ile ilgileniyorsanız, Basit bir eğitmen bölümünden devam edebilirsiniz.