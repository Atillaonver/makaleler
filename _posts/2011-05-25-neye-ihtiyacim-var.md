---
ID: 5774
post_title: Neye İhtiyacım Var?
author: Oral ÜNAL
post_excerpt: ""
layout: post
permalink: >
  https://www.trkodlama.com/makaleler/neye-ihtiyacim-var-5774.html
published: true
post_date: 2011-05-25 13:06:36
---
Bu eğitmen süresince HTTP sunucunuzun PHP desteğinin etkinleştirilmiş olduğunu ve tüm .php uzantılı dosyaların PHP tarafından yorumlandığını varsayacağız. Çoğu sunucuda, bu uzantı PHP dosyaları için öntanımlı dosya uzantısıdır, ancak emin olmak için sunucunuzun yöneticisinden doğru bilgiyi edinebilirsiniz. Sunucunuz PHP'yi destekliyorsa, başka hiçbir şeye ihtiyacınız yok demektir. Yalnızca .php uzantılı dosyalarınızı oluşturmanız sunucunuzun belge dizinlerine koymanız, sunucunuzun bu dosyayı sizin için özdevinimli olarak işleme koyması için yeterli olacaktır. Herhangi bir şeyi derlemeniz ya da fazladan bir araç kurulumu yapmanız gerekmemektedir. PHP tarafından etkinleştirilen dosyaları yeni bir tür HTML dosyası olarak kafanızda canlandırabilirsiniz. Düşünün ki, artık HTML dosyasının içine sihirli birtakım etiketler koyabiliyor ve bu etiketler sayesinde istediğiniz her tür işlemi gerçekleştirebiliyorsunuz. Site barındırma hizmeti verenlerin çoğu PHP desteği sunmaktadır.

Diyelim ki çok değerli olan band genişliğinizi boşa harcamamak ve kendi sisteminizde yerel olarak geliştirme yapmak istiyorsunuz. Bu durumda, <a href="http://httpd.apache.org/">» Apache</a> gibi bir HTTP sunucusunu ve elbette <a href="http://www.php.net/downloads.php">» PHP</a>'yi indirmeniz ve kurmanız gerekecektir. Bu ikilinin yanında, <a href="http://dev.mysql.com/doc/">» MySQL</a> gibi bir veritabanını da indirip kurmanız iyi olacaktır.

Bu üçlüyü tek tek kurmak yerine daha basit bir yol izleyebilirsiniz. Kılavuzumuz <a href="http://php.net/manual/tr/install.php">PHP için kurulum bilgileri</a> (HTTP sunucunuzun halihazırda kurulu olduğunu öngörür) bölümüne sahiptir. PHP'yi kendiniz kurmakta sorun yaşarsanız, sorularınızın çözümü için <a href="http://www.php.net/mailing-lists.php">» kurulum posta listesi</a>'ne başvurabilirsiniz. Daha basit bir yoldan gitmek istiyorsanız, işletim sisteminize uygun olan <a href="http://wikipedia.org/wiki/List_of_AMP_packages">» ön yapılandırmalı paket</a>leri seçebilir ve tüm bu araçları bir kaç fare tıklamasıyla özdevinimli olarak yükleyebilirsiniz. MacOSX, Linux ve Windows dahil olmak üzere birçok işletim sistemine PHP destekli bir HTTP sunucusu kurmak oldukça kolaydır. Linux üzerinde, <a href="http://www.rpmfind.net/">» rpmfind</a> ve <a href="http://rpm.pbone.net/">» PBone</a> araçlar RPM dosyalarını bulmakta size yardımcı olacaklardır. Debian için ise <a href="http://www.apt-get.org/">» apt-get</a> sayfasını ziyaret edebilirsiniz.